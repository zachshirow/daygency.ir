---
postid: 2502050942
aliases:
  - آخرین اخبار حج عمره 1403 + نحوه ثبت نام
description: سفرهای جدید حج عمره، از شهریورماه ۱۴۰۳، پس از ۹ سال دوباره آغاز شد؛
date: 2025-02-05
tags:
  - وبلاگ
  - حج
image: ../media/umra-latest-news.jpg
authors:
  - zachshirow
---

سفرهای جدید حج عمره، از شهریورماه ۱۴۰۳، پس از ۹ سال دوباره آغاز شد؛ در مرحله اول اعزام‌ ها که تا پایان آذرماه ادامه داشت، کاروان‌های مختلفی از سراسر کشور، راهی سرزمین وحی شدند.

مرحله دوم این سفرها نیز از دی‌ ماه ۱۴۰۳ آغاز شده و تا پیش‌از مراسم حج تمتع ادامه دارد. در ادامه، از شرایط سفر حج عمره خواهیم گفت و نحوه ثبت نام عمره ۱۴۰۳ را توضیح می‌دهیم. فرقی نمی‌کند که [فیش حج](https://ziarat.co/fishhaj) عمره داشته باشید یا خیر؛ اگر قصد سفر به خانه خدا را دارید، در این مطلب همراه ما باشید.

### قیمت حج عمره ۱۴۰۳ چقدر است؟

براساس اعلام سازمان حج و زیارت، هزینه سفر حج عمره ۱۴۰۳ بین ۴۳ تا ۴۶ میلیون تومان است. تفاوت قیمت میان کاروان‌ها، تنها به هتل اسکان زائران وابسته است.

البته هزینه مشخص‌شده، برای کسانی است که سند ودیعه‌گذاری حج عمره یا همان فیش حج عمره دارند. اگر فیش عمره ندارید، نگران نباشید؛ در بخش‌های بعدی به‌طور کامل درباره نحوه تهیه این فیش و ثبت‌نام عمره، توضیح خواهیم داد.

### نحوه ثبت‌نام حج عمره ۱۴۰۳

ثبت‌نام زائران، براساس اولویت سند حج عمره انجام می‌شود. هر استان برطبق ظرفیت ارائه ‌شده، اولویت‌ها را از ۰ تا ۶۰۰ برای ثبت ‌نام اعلام می‌کند. اگر شما دارای فیش حج عمره با اولویت ‌های اعلام‌شده بودید، می‌توانید مراحل ثبت ‌نام خود به‌ترتیب زیر انجام دهید.

- **ورود به سامانه عمره حج و زیارت:** ابتدا باید وارد سامانه my.haj.ir شده و در بخش حج عمره، اطلاعات خود را تکمیل کنید.
- **تعیین گروه‌:** در این مرحله، مشخص می‌کنید که می‌خواهید به‌عنوان سرگروه، ثبت‌نام کنید یا عضو گروه دیگر باشید. در حالت دوم، سرگروه شما، با جستجو کدملی‌تان، می‌تواند شما را عضو گروه کند. در حالت اول نیز، می‌توانید همین کار را به‌عنوان سرگروه انجام دهید.
- **ثبت اطلاعات پزشکی و بانکی:** در مرحله بعد، تمامی اعضای گروه باید اطلاعاتی همچون بیماری زمینه‌ای، گروه خونی و همچنین شماره شبا بانکی خود را وارد کنند.
- **انتخاب کاروان:** از میان کاروان‌های حج در استان محل زندگی، کاروان مدنظر خود را انتخاب و رزرو می‌کنید.
- **تأیید اطلاعات و تعهدنامه:** در این مرحله شما متعهد می‌شوید که مدارک لازم جهت ثبت‌نام حج عمره را تحویل مسئول برگزاری‌ کاروان دهید.
- **پرداخت هزینه سفر:** در مرحله آخر، سرگروه باید هزینه خود و همراهان را از طریق درگاه اینترنتی، پرداخت کند تا مراحل ثبت‌نام تکمیل شود.

### افرادی که فیش حج عمره ندارند، بخوانند!

خرید فیش حج عمره یا همان سند ودیعه‌گذاری، تا سال ۱۳۹۰ انجام شده است؛ در آن زمان حدود ۶ میلیون نفر، فیش حج عمره دریافت کردند. اما پس از مدتی، اعزام‌ حج عمره متوقف شد و از سال ۱۴۰۳ دوباره از سر گرفته شد. سازمان حج و زیارت در این میان فرصتی فراهم کرد تا کسانی که قصد سفر به حج عمره ندارند، بتوانند فیش حج عمره خود را به متقاضیان واگذار کنند.

نقل و انتقال فیش حج عمره تنها ازطریق نمایندگان رسمی حج و زیارت امکان‌پذیر است و با قیمتی توافقی میان دو نفر، مراحل انتقال سند حج عمره، به‌صورت قانونی انجام می‌گیرد.

### قیمت فیش حج عمره ۱۴۰۳

هزینه انتقال فیش حج عمره، به عوامل مختلفی بستگی دارد که در ادامه به آن اشاره می‌کنیم:

- **شماره اولویت فیش حج:** هرچه شماره اولویت سند حج، کمتر باشد، قیمت آن گران‌تر خواهد بود. البته برخی استان‌ها ممکن است تمامی اولویت‌های ۰ تا ۶۰۰ را برای ثبت‌ نام اعلام کرده باشند. در این صورت، تفاوت قیمتی میان سندها وجود ندارد.
- **قیمت دلار:** با تغییرات قیمت دلار، قیمت فیش حج عمره نیز تغییر خواهد داشت.
- **هزینه سفر:** افزایش قیمت کاروان‌های حج عمره، بر روی قیمت فیش حج نیز، اثرگذار خواهد بود.

درحال حاضر، قیمت توافقی برای خرید و فروش فیش حج عمره، بین ۱۲ تا ۱۵ میلیون تومان است.

### نحوه استعلام اولویت فیش حج عمره

سه روش متداول برای استعلام اولویت سند حج عمره وجود دارد.

- شماره‌گیری کد دستوری *4*64511#
- مراجعه به بخش استعلام سند در سامانه عمره حج و زیارت
- ورود به بخش استعلامی سازمان حج و زیارت در نرم‌افزار دولت من

ثبت درخواست استعلام، با استفاده از کدملی و شماره سند، امکان‌پذیر است.

### چه کسانی بدون فیش عمره، می‌توانند به سفر حج عمره بروند؟

متولدین سال ۱۳۹۰ به بعد که والدین آنها دارای فیش حج عمره باشند، می‌توانند بدون داشتن سند عمره، به‌همراه پدر و مادر خود در کاروان عمره ثبت‌نام کرده و راهی خانه خدا شوند.

### نکات مهم درخصوص انتقال فیش حج عمره

- تمامی مراحل جابه‌جایی سند حج عمره باید توسط دفاتر زیارتی زیرنظر حج و زیارت انجام بگیرد؛ چراکه عده‌ای ممکن است به قصد کلاهبرداری، خود را مرجع رسمی نقل و انتقال فیش حج معرفی کنند.
- جابه‌جایی سند حج عمره، درون استانی انجام می‌گیرد. به عبارتی دیگر، نمی‌توانید سند مربوط به فردی در استان غیر محل زندگی خود را خریداری کنید.
- حضور هر دو شخص انتقال‌دهنده و دریافت‌کننده فیش حج، برای انجام فرایند انتقال، الزامی است.
- قبل از توافق با انتقال‌دهنده فیش حج و پرداخت هزینه، از اولویت سند عمره و محدوده قیمتی آن مطلع شوید. همچنین پرداخت هزینه را با هماهنگی دفتر زیارتی مدنظر، انجام دهید.

### برنامه سفر حج عمره ۱۴۰۳

در مرحله دوم اعزام‌ها در ماه رجب و شعبان، روزانه ۴ پرواز به سرزمین وحی انجام می‌شود. دو پرواز روزانه، از فرودگاه امام خمینی (ره) است و باقی آن از ۱۵ فرودگاه دیگر کشور انجام می‌گیرد.

زائران در این سفر، ۵ روز در مدینه و ۵ روز در مکه اسکان خواهند داشت. وعده‌های غذایی زائران در آشپزخانه مرکزی سازمان حج آماده شده و در هتل‌های اسکان زائران سرو می‌شود.

برنامه‌ریزی سفر عمره در ماه‌های رمضان و شوال نیز، در حال انجام است و به‌زودی اعلام می‌شود.

### سخن آخر

سفرهای حج عمره در مرحله دوم اعزام‌ها، از دی‌ماه آغاز شده و تا اوایل اسفندماه ادامه دارد. ثبت ‌نام در این کاروان‌ها، ازطریق سامانه عمره سایت حج و زیارت طبق مراحل گفته ‌شده، انجام می‌شود. هزینه این سفرها بین ۴۳ تا ۴۶ میلیون تومان متغیر است. اگر جزو کسانی هستید که فیش حج عمره ندارند، باید سند ودیعه‌گذاری عمره را خریداری کنید. دفاتر زیارتی زیرنظر سازمان حج و زیارت، همچون رسم زیارت به‌عنوان مسئول کاروان‌های حج عمره، مراحل انتقال سند حج عمره را انجام می‌دهند. برای مشاوره و راهنمایی در رابطه با فیش حج می توانید با کارشناسان زیارت با شماره 43000109-021 در ارتباط باشید.

<BlogCardLink  id="haj-signup" collection="services" />